La pronuncia vichipedìa sarebbe preferibile in quanto linguisticamente più integrata, considerando la pronuncia consolidata in lingua italiana del suffisso -pedìa (-pedìa /peˈdia/, come in enciclopedia)[21] e la pronuncia consolidata della lettera w di wiki (vìchi /ˈviki/, come in wafer o Walter).[21][22] L'Accademia della Crusca si è espressa analogamente in più occasioni, indicando come preferibile la forma vichipedìa.[23]
